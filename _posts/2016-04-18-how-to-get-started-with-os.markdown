---
layout: post
title:  "Чому варто почати писати у Open Source і як?"
date:   2016-04-18 20:58:05 +0300
comments: true
categories:
- open source
---

Як неважко зрозуміти з назви, Open Source проекти - це власне проекти у яких вихідний код (частина або весь) знаходиться у вільному доступі.
Часто такі проекти ще називають FOOS (Free Open Source Software).
Хоча код загальнодоступний, це не означає що його можна просто так брати і використовувати
Зазвичай всі проекти використовують ліцензії, які вимагають або вказувати копірайт, або навіть розповсюджувати продукти, які їх
використовують, на таких самих умовах.
Якщо вам цікаво, то ви можете почитати про це більше [тут](http://choosealicense.com/).

## Навіщо писати у Open Source? Мені ж за не заплатять!

Перш за все, гроші - не головне!
Ну і, якщо бути чесним, то ви можете заробляти гроші допомагаючи проектам з відкритим кодом.
Але це не є темою даної статті, тому я просто залишу тут декілька посилань для тих, кому цікаво:

* [Gratipay](https://gratipay.com/)
* [Bountysource](https://www.bountysource.com/)
* [GSoC](https://developers.google.com/open-source/gsoc/) (не зовсім, але крута штука. Цього року я буду ментором для одної з
  організайцій)

**Досвід**. Щоб знайти роботу потрібен досвід, а щоб отримати досвід потрібно йти на роботу. Проекти з відкритим
кодом можуть слугувати виходом з цього порочного кола. Пишучи для Open Source, ви не тільки працюєте з громадною базою
коду, який, зазвичай, написаний людьми значно розумнішими за вас, ви також працюєте і отримуєте досвід роботи з найновішими
технологіями і найпопулярнішими інструментами. Сюди входить і continuous integration, і написання тестів, і код рев'ю, і робота з баг
трекером та системою контролю версій. Вам буде що написати у резюме, і це буде виглядати досить вражаюче.

Якщо ви вже досвідчений програміст, то це ні в якому разі не означає, що Open Source не для вас. Навпаки,
багато дуже відомих і крутих хлопців пишуть код для чужих проектів або підтримують свої.

**Спільнота**. Як на мене, найбільш класною складовою будь-якого проекту є люди, які за ним стоять. Це - люди, які відносяться 
до своєї справи з великим ентузіазмом, люди, з якими дуже цікаво спілкуватися. Вони майже завжди готові допомогти у скрутному
становищі.

**Відкритість**. Коли ваш патч прийняли у проект, ви стаєте частиною історії цього проекту. Надалі записи про ваші зміни
будуть зберігатися. Ви зможете будь-кому показати, типу дивись завдяки кому програма, яку ти використовуєш, стала краща.

Також, спілкуючись з людьми, ви, так би мовити, показуєте себе світу. А це означає, що потенційним роботодавцям легше
буде вас знайти.

**Допомагати іншим**. Я вірю, що людина відчуває себе найкраще, коли приносить у світ щось хороше. Ви можете принести, неважливо
багато чи мало, користі, покращуючи цифрову частину життя, яка вже для багатьох стала дуже вагомою.

Отже, сподіваюся, що я вас переконав, що Open Source - це круто, і вам вже хочеться якомога швидше написати свій перший патч.

## Як же почати?

Майже у кожному проекті дружелюбно ставляться до новачків, та всіляко їх заохочуюють. Разом з тим є проекти, в яких для старту 
потрібно менше зусиль і знань. Зазвичай, щоб написати свій перший патч, необхідно знати тільки синтаксис мови, на якій
написаний проект. Крім того, ви можете допомогти проектам взагалі без навичок програмування, наприклад пишучи
документацію.

Отже, проекти, у які, на мою думку, найлегше почати писати код (хоча я і не писав для них всіх:)):

1. [Mozilla](https://developer.mozilla.org/en-US/docs/Mozilla/Developer_guide/Introduction)
2. [Fedora](https://fedoraproject.org/wiki/Contribute)
3. [GNOME](https://wiki.gnome.org/Newcomers)
4. [Django](https://docs.djangoproject.com/en/dev/internals/contributing/)
5. [coala](http://coala.readthedocs.org/en/latest/Getting_Involved/Newcomers.html)

Я допомагав тільки двом останнім проектам, і найбільше я б рекомендував починати свій шлях саме з coala. І ось
чому. У них надзвичайно, дуже-дуже, хороша спільнота. Вони майже завжди готові допомогти новачкам і дуже лояльно
ставляться до тривіальних запитань. Також проект не дуже великий, і тому легше розібратись у базі коду.

Також є дуже крутий ресурс [Open Hatch](https://openhatch.org/). Основна його мета - це якраз поєднувати хлопців, які хочуть щось
робити на проектах, яким ця допомога потрібна.

Взагалі, я б радив допомагати проектам, які ви використовуєте. Тоді у вас буде найбільше мотивації щось робити і
найбільше можливостей, щоб знайти нові недоліки.

Яка ваша думка з цього приводу? Якщо ви вже допомагаєте Open Source проектам, як ви починали? З якими складнощами
зустрілися?
